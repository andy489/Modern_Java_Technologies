# Game Recommender :video_game:

## Условие

Ще създадем програма, която анализира и предоставя статистики върху реален *dataset*, 
съдържащ данни за най-известните видеоигри за периода 1995-2021г. *Dataset*-ът съдържа данни с над 17,000 записа, *scrape*-нати от платформата с рецензии за филми, телевизионни предавания, музикални албуми и видео игри [metacritic](https://www.metacritic.com/browse/games/score/metascore/all/all/filtered?page=0) и е взет от [kaggle](https://www.kaggle.com/deepcontractor/top-video-games-19952021-metacritic), онлайн платформата за machine learning и data science на Google.
За да опростим парсването на данните, сме обработили предварително файла, като може да го свалите [от тук](./resources/video-games-data.zip).

Всеки ред от файла съдържа информация за една игра, като полетата са разделени със запетая (стандартен формат, известен като [Comma-Separated Values, или CSV](https://en.wikipedia.org/wiki/Comma-separated_values)):

`name,platform,release_date,summary,meta_score,user_review`

**Забележки:**

- Първият ред на файла съдържа имената на полетата
- Семантиката и възможните стойности на всички полета, може да разгледате в [kaggle](https://www.kaggle.com/deepcontractor/top-video-games-19952021-metacritic)
- Разделител между полетата на всеки ред е запетая (`,`)
- Някои от полетата в *dataset*-а може да съдържат символи от азбуки, различни от латинската. Ако искате тези имена да останат human-readable, погрижете се, създавайки входния поток за четене на *dataset*-а, да укажете като encoding charset `StandardCharsets.UTF_8` - има такъв опционален параметър в конструктора или static factory метода

### 1. Зареждане и обработка на данните

Преди да започнем със същинската част на анализа на *dataset*-a, ще заредим данните в паметта.

Една от първите стъпки в задачите за анализ на данни и machine learning, винаги е "изчистване/подготовка" на данните. В общия случай, допускаме, че може да има зле форматирани данни, може да липсват елементи, на които разчитаме, или да има такива, които не очакваме.

Може да си имплементирате клас, чиято задача е да парсне един ред от `dataset`-a до Java обект.

### 2. Статистики

След като разполагаме с имплементация на този клас, можем да заредим данните в подходяща колекция, от която да вземем поток и (декларативно) да определим разнообразни статистики.

Класът, който ще предоставя API за статистиките, е `GameRecommender`, като частична негова имплементация може да намерите [тук](./resources/GameRecommender.java), а задачата ви ще бъде да я довършите.

### 3. Тестване

Валидирайте решението си чрез unit тестове, като трябва да покриете минимален code coverage 80%.

## Структура на проекта

Спазвайте имената на пакетите на всички по-горе описани типове, тъй като в противен случай, решението ви няма да може да бъде автоматично тествано.

```
src
└─ bg.sofia.uni.fmi.mjt.game.recommender
    ├── GameRecommender.java
    └── (...)
test
└─ bg.sofia.uni.fmi.mjt.game.recommender
    └── (...)
```

В грейдъра качете общ `zip` архив на папки `src` и `test`.
