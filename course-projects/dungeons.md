# Dungeons Online :video_game:

Време е да хванем нашата Single-Player скучна игра от началото на курса и да я превърнем в супер яка Online игра.

## Условие

Реализирайте клиент-сървърна [MMORPG](https://en.wikipedia.org/wiki/Massively_multiplayer_online_role-playing_game), в която различни играчи ще могат да развиват своите герои и да водят ожесточени битки помежду си.

## Основни елементи на играта

### Герои

Героите ще се управляват от клиентската част на приложението.

За улеснение, нека приемем, че **едновременно ще могат да играят по 9 героя**, всеки с уникален номер (от 1 до 9), които ще се визуализират на картата.

Те ще могат да:
- се движат по картата
- събират съкровища
- се бият с `Minions` и други играчи.

Всеки герой трябва да има конкретен *level*. При всяка проведена битка, както и за всяко взето съкровище, героят трябва да вдига *experience*, като при достигане на нужния *experience* за следващoто ниво, то да *level-up*-ва.

Героите също ще си имат `Backpack`, в която ще пазят събраните съкровища и при желание ще могат да консумират или просто да изхвърлят някое от тях. Нека тя да има капацитет от **10** предмета.

Когато даден герой умре, нека да се изхвърля случаен предмет от раницата му (ако има такъв).

Всеки герой има `Stats` (*health*, *mana*, *attack*, *deffense*). В началото, нека `Stats`-овете им да бъдат:
- **health: 100**
- **mana: 100**
- **attack: 50**
- **deffense: 50**

При вдигане на всеки *level*, да се добавят към `Stats`-овете по **10 health**, **10 mana**, **5 аttack** и **5 deffense**.

Героите ще могат да носят оръжия, както и да правят магии, които ще намират и научават чрез събиране на съкровища по картата.

### Minions

Това са статични чудовища по картата, които играчите ще могат да атакуват и да си вдигат чрез тях нивото. Minion-ите също ще имат *level* и `Stats`, който ще се определя от *level*-а им. Колкото по- голям *level* е даден `Minion`, толкова повече *experience* ще носи на играча, който го убие.

### Treasure

#### 1. Weapon

Всеки `Weapon` си има *level* и *attack*, като героят ще може да се бие с него само ако има *level* >= на *level*-a на `Weapon`-a. В противен случай просто ще може да си го вземе в раницата.

Когато героят се екипира с оръжието, към неговата атака ще се добави атаката на оръжието.

#### 2. Spell

Тук важат същите условия, както при оръжието, като `Spell`-ът допълнително си има *manaCost*. Героят ще може да изпълни `Spell`-a само ако има >= *mana* на неговия *manaCost*.

  - **Mana potion**
  
    Съдържа точки *mana*, които зарежда на героя.

- **Health potion**

  Съдържа точки *health*, които зарежда на героя.

### Map

Нека картата да изглежда по подобен начин:
```
   . . # # . . 1 . . T
   T # # . 3 # # # . #
   . . . . M . # . M T
   2 M . . . . . . # #
```
  където:

  * \# - Препятствие, през което героите не могат да минават.
  * T - Съкровище.
  * . - Свободна позиция.
  * M - Minion.
  * 1-3 - Играчи отговарящи на съответните индекси.

## Забележки

Героите и Враговете трябва да имплементират интерфейса `Actor`.

## Функционалности, които трябва да реализирате

  1. Играчите трябва да могат да се движат по картата. Когато даден играч се премести, динамично се обновява картата и на останалите играчи, които се намират на картата.

  2. Играчите трябва да могат да събират съкровища по картата. Когато даден играч вземе съкровище, то на останалите играчи трябва съкровището да изчезне от картата.
  За да вземе някое съкровище, играчът трябва да се намира на мястото, където е съкровището.

  3. Играчите трябва да могат да си пращат предмети от раниците на други играчи, като за да се случи това, те трябва да се намират на една и съща позиция.

  4. Играчите трябва да могат да се бият както с Minion-и по картата, така и с други играчи. За да се проведе битка с Minion или друг играч, трябва участниците да се намират на една и съща позиция. Като даден Minion бъде убит, той изчезва от картата и се появява нов, на някоя свободна позиция по картата.

## Съобщения за грешки

При неправилно използване на програмата, на потребителя да се извеждат подходящи съобщения за грешка.

При възникване програмна грешка, на потребителя да се извежда само уместна за него информация. Техническа информация за самата грешка и stackтraces да се записват във файл на файловата система - няма определен формат за записване на грешката.

Например, нерелевантно е при команда на потребител и възникнал проблем с мрежовата комуникация, да се изписва грешка от вида на "IO exception occurred: connection reset", по-подходящо би било "Unable to connect to the server. Try again later or contact administrator by providing the logs in <path_to_logs_file>".

При възникване на програмна грешка от страна на сървъра, подходящо съобщение се изписва на конзолата и във файл, като освен това, във файла се записва допълнителна информация (например, при заявка на кой потребител е възникнала грешката, ако въобще е обвързана с потребителско взаимодействие) и stacktraces.

## Submission

Качете в грейдъра `.zip` архив на познатите директории `src` и `test`. Ако пакетирате допълнителни файлове (които не са .java), те трябва да са в корена на архива, на нивото на `src` и `test`.
В грейдъра няма да има автоматизирани референтни тестове.
Проектът ви трябва да е качен в грейдъра не по-късно от 18:00 в деня преди датата на защитата.

Успех!
